# 1.-Zadaca
Opis zadatka

OPIS
Vlasnica obrta za usluge čišćenja odlučila je investirati u softver koji će joj pomoći u
organizaciji i vođenju poslovanja. Nakon vođenja obrta određen vremenski period i
kontinuiranog rasta potražnje za uslugama čišćenja, vlasnica ima potrebu sve svoje podatke
organizirati i omogućiti bolje upravljanje istima. Do sada je za vođenje evidencije i
organizaciju poslova koristila excel tablice i ručno pisanje u bilježnice. Kako sada ima više
zaposlenika i puno više klijenata potrebno joj je rješenje kojim će dobiti uvid u sve postojeće
zaposlenike i klijente, ali i olakšati komunikaciju s obje strane.

Trenutno je u obrtu zaposleno 5 radnika, od toga je jedna vlasnica, a ostali zaposlenici
obavljaju usluge čišćenja. Proces koji se provodi u obrtu kreće pozivom od strane klijenta.
Sve upite od strane klijenta rješava vlasnica, ona prilikom poziva daje informacije o mogućim
uslugama i slobodnim terminima ali i posjećuje lokaciju ili traži fotografije lokacije kako bi
mogla definirati potrebnu uslugu. Ako vlasnica dogovori izvršavanje usluge to zapisuje u
excel, određuje vrijeme obavljanja, procjenu koliko će trajati obavljanje usluge i provjerava
koji zaposlenik je slobodan kako bi ga zapisala za obavljanje usluge. Nakon što vlasnica
kreira raspored, svakom zaposleniku javlja koje usluge, u koje vrijeme i gdje treba izvršiti.
Raspored im šalje na tjednoj bazi, ali uvijek postoji mogućnost promjene. Planiranje ovog
procesa iziskuje puno vremena, veliku koncentraciju i upravljanje velikom količinom
podataka, što dovodi do pogrešaka, stresa i mogućnosti gubitka klijenata.

Cilj softvera je pomoći vlasnici, ali i radnicima u organizaciji i praćenju rada. Vlasnica želi
imati uvid u sve svoje trenutne zaposlenike, ali isto tako želi mogućnost dodavanja
zaposlenika ako će za to imati potrebe. Također vlasnica mora imati evidenciju svih svojih
trenutnih klijenata, njihove kontakt podatke i lokaciju na kojoj se obavlja usluga. Za neke
klijente usluge čišćenja obavljaju se uvijek na istoj lokaciji, a neki klijenti usluge koriste za
više lokacija.

Samo dogovaranje usluge ostaje isto, odnosno vlasnica i dalje želi obavljati razgovor i sama
prosuditi koje usluge klijent treba. Nakon što donese odluku želi u sustavu evidentirati koja
vrsta usluge je potrebna, za kojeg klijenta, termin obavljanja usluge i pridružiti zadatku
zaposlenika/e koji će uslugu obavljati. Prilikom evidentiranja potrebna je mogućnost pretrage
slobodnih termina i slobodnih zaposlenika.

Usluge čišćenja se mogu podijeliti u nekoliko kategorija i potkategorija:
1. Redovito čišćenje 
         1.1.  čišćenje stambenih i poslovnih prostora 
         1.2. čišćenje apartmana 
         1.3. čišćenje i održavanje stubišta
2. Generalno čišćenje  2.1. generalno čišćenje stambenih i poslovnih prostora
2.2. generalno čišćenje nakon radova
2.3. generalno čišćenje pojedinih prostorija
3. Kemijsko čišćenje 3.1. kemijsko čišćenje tapeciranog namještaja
3.2. kemijsko čišćenje tepiha
4. Čišćenje vanjskih površina i objekata
5. 
Bitna mogućnost koju vlasnica očekuje je automatizacija komunikacije zadataka
zaposlenicima. Umjesto slanja tablice s tjednim rasporedom zadataka svakom zaposleniku i
dodatno obavještavanje ako je došlo do promjene, vlasnica želi da se raspored automatski
kreira za svakog zaposlenika kojem ona dodjeli zadatke. Ostali zaposlenici ne mogu imati
pristup drugim podacima, odnosno vide samo svoj raspored. Raspored mora sadržavati
vrijeme obavljanja, lokaciju obavljanja, druge zaposlenike na istom zadatku (ako postoje),
uslugu koja se obavlja i procijenjeno vrijeme obavljanja iste. Također kako bi pratila rad
zaposlenika i poboljšala procjenu potrebnog vremena za obavljanje pojedine usluge vlasnica
želi da svaki zaposlenik prijavi kada je krenuo s izvođenjem radova i kada je završio s istim.
Zaposlenici svom rasporedu mogu pristupiti u bilo kojem trenutku prilikom čega je raspored
uvijek točan s obzirom na trenutno zakazane usluge.

Određene usluge, kao što je čišćenje trosjeda u nečijem domu, dogovaraju se jednokratno,
odnosno zakazuje se jedan termin. Postoje i usluge koje se dogovore na duži vremenski
period i ponavljaju se s određenim vremenskim razmakom. Kao primjer vlasnica navodi
čišćenje ureda jedanput mjesečno ili generalno čišćenje stana svaka tri mjeseca. Kako bi se
izbjeglo pojedinačno upisivanje čišćenja za svaki mjesec, ili svaka tri mjeseca, vlasnica želi
opciju automatskog definiranja zadataka s određenim vremenskim razmakom između
svakog.

Kako bi se unaprijedila komunikacija s klijentima i izbjegle situacije u kojima klijent zaboravi
na dogovorenu uslugu potrebno je omogućiti automatsko slanje podsjetnika klijentima dan
prije dogovorenog datuma obavljanja usluge.
Osim što bi ovaj softver poboljšao organizaciju i rad obrta za čišćenje, različitim izvještajima
dao bi uvid u količinu obavljenog posla, povećanje posla i broja klijenata, točniju procjenu
vremena potrebnog za obavljanje određene vrste usluge i napretka u radu zaposlenika.

OBVEZNI ELEMENTI SPECIFIKACIJE
Specifikacija treba sadržavati minimalno:
● 8 funkcionalnih zahtjeva, od toga minimalno:
○ 1 zahtjev u domeni prikaza dohvaćenih podataka
○ 1 zahtjev u domeni unosa podataka
○ 1 zahtjev u domeni izrade izvještaja
○ 1 zahtjev u domeni prikaza statističkih podataka
● 2 nefunkcionalna zahtjeva, od toga minimalno:
○ 1 zahtjev u domeni izgleda softvera
○ 1 zahtjev u bilo kojoj drugoj domeni



Ime i prezime | E-mail adresa (FOI) | JMBAG | Github korisničko ime
------------  | ------------------- | ----- | ---------------------
Filip Husnjak | fhusnjak21@foi.hr | 0016154201 | fhusnjak21
